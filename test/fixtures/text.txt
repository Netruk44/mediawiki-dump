{{Infoboks Kommuna|
navn              = Klaksvíkar kommuna|
búmerki           = |
kommunukort       = Map-position-klaksvikar-kommuna-2008.png|
borgarstjóri      = [[Jógvan Skorheim]]|
vídd              = 113,7|
íbúgvar           = 4.936|
íbúgvar_ár        = 2011|
íbúgvar_km2       = 43,4|
heimasíða         = [http://www.klaksvik.fo Klaksvik.fo]|
viðmerkingar      =|
}}

''' Klaksvíkar kommuna''' er næststørsta kommuna í [[Føroyar|Føroyum]].

[[11. juni]] [[2007]] varð kunngjørt, at [[Svínoyar kommuna]] verður løgd saman við Klaksvíkar kommunu eftir komandi bygdaráðsval. Frá 1. januar 2009 er Svínoyggin við í Klaksvíkar kommunu. Húsar kommuna gerst partur av Klaksvíkar kommunu frá 1. januar 2017.

== Klaksvíkar kommuna umfatar 7 bygdir og er á 3 oyggjum ==

=== Á [[Borðoy|Borðoynni]] ===

* [[Klaksvík]]
* [[Árnafjørður]]
* [[Ánir]]
* [[Norðoyri]]

=== Á [[Kalsoy|Kalsoynni]] ===

* [[Húsar]]
* [[Mikladalur]]
* [[Trøllanes]]

=== Á [[Svínoy|Svínoynni]] ===

* [[Svínoy]]

== Brot úr søguni hjá Klaksvíkar kommunu ==

[[Tórshavn]] hevði fingið kommunuskipan longu í [[1866]], men tað var ikki fyrr enn í [[1873]], at kommunuskipan varð sett í gildi fyri allar [[Føroyar]]. Frammanundan – síðan [[1850]] – høvdu [[Føroyar]] verið býttar sundur í 8 ”fattigforstanderskaber”, Klaksvíkin saman við restini av [[Norðoyar|Norðuroyggjum]]. Tá kommunuskipanin kom í [[1873]] varð sami leistur nýttur. [[Føroyar]] vóru býttar sundur í 8 sóknarkommunur, [[Norðoyar|Norðuroyggjar]] gjørdust ein kommuna. Kommunufundir vóru hildnir skiftivís á prestagarðinum í [[Ónagerði]] á [[Viðareiði]] og á einum bóndagarði í [[Klaksvík]].

Tá Klaksvíkin, sum ein avleiðing av, at Kongaligi Einahandilin varð avtikin í [[1856]] fór at mennast vinnuliga, gjørdist hendan skipan óhøglig. Hóast høvuðsvinnan var landbúnaður alla øldina, so vóru bæði handil og fleiri fiskiskip á staðnum longu í [[1865]]. Fólkatalið, sum í [[1860]] hevði ligið um tey 200, var í [[1908]] vaksið upp í 700.

Hetta hevði m.a. við sær, at Klaksvíkin gjørdist sjálvstøðug kommuna í [[1908]], og í [[1911]] fekk bygdin, sum í fyrisitingini hevði verið nevnd Vágur, navnið Klaksvík. Høvuðsuppgávan hjá Klaksvíkar Kommunu, sum í [[1972]] fekk býarheiti, gjørdist at skapa hóskandi karmar um tað vaksandi virksemið í bygdini. 

== Býráðsformenn í Klaksvíkar kommunu ==
Sí [[Býráðsformenn í Klaksvíkar kommunu]]

== Virðislønir ==
Klaksvíkar kommuna setti á stovn [[Listavirðisløn Nólsoyar Páls]] í 2013.

== Slóðir ==
[http://www.klaksvik.fo Heimasíðan hjá Klaksvíkar kommunu]

{{Kommunur}}
{{Klaksvíkar kommuna}}

[[Bólkur:Kommunur í Føroyum]]
